
<p>
  <h1>Bölüm Hakkında</h1>
  Sosyal Hizmet Bölümü, insan ve toplum bilimleri ile sosyal hizmet kuram, yöntem ve yaklaşımlarından oluşan bilgi temelini kavrayan, sözlü ve yazılı iletişim kurma, gözlem ve mesleki görüşme yapabilme ve raporlama gibi beceriler geliştirebilen ve öğrendiklerini insan hakları ve sosyal adalet temelinde uygulamaya aktarabilen profesyoneller yetiştirmeyi hedefler. Bu eğitimi alanlar ulusal ve uluslararası düzeyde etkili ve nitelikli sosyal hizmet uygulamaları yapabilecek, yeni yaklaşımlar ve iyi uygulama örnekleri geliştirebilecek donanım ve yetkinliğe ulaşabilmeleri için desteklenir. Bölüm mezunları kamu, özel sektör ve sivil toplum örgütlerinde, üniversiteler gibi farklı alanlarda istihdam edilebilirler. Sosyal hizmet uzmanı/sosyal çalışmacı olarak kişilere, gruplara, topluluklara vaka yöneticiliği, savunuculuk, danışmanlık, eğitmenlik, hizmet ve kaynaklarla bireyler arasında aracılık, arabuluculuk, kolaylaştırıcılık, harekete geçiricilik, koordinatörlük (eşgüdümcülük), bilirkişilik, araştırma uygulamalarıyla destek sunabilirler.
  <h3>Bu program İnsan ve Toplum Bilimleri Fakültesine bağlıdır.</h3>

  <p class="aligncenter">
    <img src="https://iasbh.tmgrup.com.tr/90baba/650/344/65/0/501/229?u=https://isbh.tmgrup.com.tr/sbh/2020/06/22/sosyal-hizmetler-bolumu-mezunlari-ne-is-yapar-sosyal-hizmetler-bolumu-mezunlari-is-olanaklari-nelerdir-k1-1592822370532.jpg" width= 50% height= 50% paddin-left="100px" alt="centered image"> 
  </p>
  <style>
    .aligncenter {
        text-align: center;
    }
    </style>

  <hr>

  <h2>Program Temel Öğrenme Çıktıları</h2>

  1 - Sosyal adalet ve insan haklarına dayalı yaklaşım çerçevesinde sosyal hizmet uygulamalarında bütün süreçlerde müracaatçı katılımı yaklaşımını benimser. <br>
  2 - Meslek etik ilkeleri ve değerlerinin, mesleki görev ve sorumluluklarının bilgisine sahiptir ve bunlara uygun davranır. <br>
  3 - Sosyal hizmet alanındaki kuram, yaklaşım, model ve yöntemler bilgisine ve güncel literatürü izleme, değerlendirme ve uygulayabilme becerisine sahiptir. <br>
  4 - Bilginin kaynağı, güvenirlik ve geçerliliğini değerlendirme, eleştirel düşünme bilgisine sahiptir. <br>
  5 - Sosyal sorunlar, sosyal hizmet uygulama alanları, sosyal politika ve hizmetler bilgisine sahiptir, güncel gelişmeleri izler ve değerlendirir. <br>
  6 - Sosyal hizmet alanlarıyla ilgili uluslararası ve ulusal yasal düzenlemeler ile hukuk muhakemesi bilgisine sahiptir. <br>
  7 - Birey, aile, grup ve toplum düzeyinde müracaatçı sistemleri ile birlikte planlı müdahale sürecini gerçekleştirmek için gerekli becerilere sahiptir. <br>
  8 - Sözlü ve yazılı iletişim kurma, gözlem ve mesleki görüşme yapabilme, planlama, uygulama ve raporlama becerisine sahiptir. <br>
  9 - Ayrımcılık ve baskı karşıtı uygulama yapabilme ve savunuculuk becerilerine sahiptir. <br>
  10 - Sosyal hizmet alanlarına ilişkin konularda proje yapma, ilgili kişi ve kurumları bilgilendirme, koordinasyon ve ekip çalışması becerilerine sahiptir. <br>
  11 - Farklı bilim ve uygulama alanlarına ilişkin edindiği bilgileri, sosyal hizmet uygulamasıyla ilişkilendirir, disiplinler arası çalışma becerisine sahiptir. <br>
  12 - Sosyal hizmet alanında araştırma yöntem ve teknikleri bilgisine sahiptir ve sorunlara yönelik çözüm önerilerini nicel ve nitel verilerle yazılı ve sözlü olarak aktarabilir. <br>
  13 - Sosyal hizmet alanlarında uygulamalarını ekolojik sistemlere duyarlılık içinde yürütür. <br>
  14 - Kişisel yapabilirlik ve yeterliliklerine, yargı ve tutumlarına ilişkin irdeleme yapabilir. <br>
  15 - Öğrenme gereksinimlerini belirleyebilir, kendi öğrenme sürecini yönetebilir ve yaşam boyu öğrenme anlayışını benimser. <br>
<hr>

</p>